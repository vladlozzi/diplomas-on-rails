# README (in Ukrainian)

Цей Web-додаток призначений для підготовки до друку документів про вищу освіту на основі інформації з Єдиної державної електронної бази з питань освіти (ЄДЕБО).

Перелік документів, які можна згенерувати за допомогою цього додатку (після завершення його розроблення):
1. Диплом молодшого бакалавра.
2. Диплом молодшого спеціаліста (застарілий).
3. Диплом бакалавра.
4. Диплом спеціаліста (застарілий).
5. Диплом магістра.

Також з його допомогою можна згенерувати дублікати дипломів, зазначених у п.п. 1-5.

Вхідною інформацією для додатку є:
1. Файли у форматі XML, які вивантажені з ЄДЕБО і містять дані про осіб, яким повинні бути видані дипломи.
2. Файли у форматі шаблонів Microsoft Word (.dotx), які містять форми дипломів, затверджені МОН України.  

Вихідною інформацією є файли у форматі Microsoft Word 2007+ (.docx), у яких дані осіб вписані у форми дипломів.

Web-додаток створено з використанням фреймворку Ruby on Rails: 
Ruby version 3+; Rails version 6.1+

# Завдання (tasks), які потрібно вирішити в процесі розроблення:

1. Створити в додатку каталоги ./public/uploads, ./public/templates, ./public/diplomas. Створити контролер і в'юшку, в якій має бути назва додатку, короткий опис призначення і форма для завантаження файлу XML. У контролері створити два методи: 
   - init;
   - upload - завантаження файлу XML у каталог /public/uploads на сервері.
2. Після того, як у методі upload буде завантажено хоча б один XML-файл, необхідно доповнити в'юшку формою для видалення файлів і списком вже завантажених файлів.
3. Створити у контролері метод delete для видалення файлів з каталогів public/uploads і /public/diplomas.
4. Створити на в'юшці форму для генерації файлів дипломів. Підготувати файли шаблонів дипломів у форматі Word (.dotx) і розмістити їх у каталозі /public/templates. 
5. Створити у контролері метод parse, який повинен парсити кожний файл XML з каталогу public/uploads і, застосовуючи відповідний шаблон, генерувати docx-файли дипломів у каталозі /public/diplomas.
6. Доповнити метод parse кодом для створення zip-архіву з файлами дипломів і вивести на в'юшку посилання для завантаження цього zip-архіву.